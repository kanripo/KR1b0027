# -*- mode: mandoku-view -*-
#+TITLE: 書集傳纂疏
#+DATE: 2015-09-23 09:36:05
#+PROPERTY: JUAN 0
<pb:KR1b0027_WYG_000-1a>¶
欽定四庫全書　　　　　經部二¶
　尚書集傳纂疏　　　　　書類¶
　　提要¶
　　　　(臣/)等謹案尚書集傳纂疏六卷元陳櫟撰櫟¶
　　　　字夀翁號定宇休寧人宋亡之後隐居三十¶
　　　　八年至延祐甲寅年六十三復出應試中浙¶
　　　　江鄉試以病不及㑹試越二年上書干執政¶
　　　　不報遂終於家年八十有三事迹具元史儒¶
<pb:KR1b0027_WYG_000-1b>¶
　　　　學傳董鼎書傳纂註所稱新安陳氏即其人¶
　　　　也是編以疏通蔡傳之意故命曰䟽以纂輯¶
　　　　諸家之説故命曰纂又以蔡傳本出朱子指¶
　　　　授故第一卷特標朱子訂正之目每條之下¶
　　　　必以朱子之説冠於諸家之前間附己意則¶
　　　　題曰愚謂以别之考櫟别有書説折衷成於¶
　　　　此書之前今已散佚惟其序尚載定宇集中¶
　　　　稱朱子説書通其可通不强通其所難通而¶
<pb:KR1b0027_WYG_000-2a>¶
　　　　蔡氏於難通罕闕焉宗師説者固多異之者¶
　　　　亦不少予因訓子遂掇朱子大㫖及諸家之¶
　　　　得經本義者句釋於下異同之説低一字折¶
　　　　衷之則櫟之説書亦未嘗株守蔡傳而是書¶
　　　　之作乃於蔡傳有所増補無所駁正與其舊¶
　　　　説迥殊自序稱聖朝科舉興行諸經四書一¶
　　　　是以朱子為宗書宗蔡傳固亦宜然云云蓋¶
　　　　延祐設科以後功令如斯故不敢有所出入¶
<pb:KR1b0027_WYG_000-2b>¶
　　　　也乾隆四十四年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶

